<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="style.css">
</head>
<body>
    <table>
        <tr>
            <td class="sidebar" rowspan="3">
                <a href="index2.html">Сторінка 2</a>
                <a href="index3.html">Сторінка 3</a>
            </td>
            <td class="header">
                <h1>Так казав Заратустра</h1>
                <h3>Фрідріх Ніцше</h3>
            </td>
        </tr>
        <tr>
            <td class="content">
                <h3>
                    <p>Коли Заратустрі минуло тридцять, покинув він свою батьківщину й озеро своєї батьківщини і подався в гори. Тут він тішився духом своїм і самотністю, і десять років це його не гнітило. Та зрештою змінилося його серце, і якось він прокинувся на зорі, став перед сонцем і сказав йому:</p>
                    <p>– О велике світило! Чи було б ти щасливе, якби не мало кому світити?</p>
                    <p>Десять років устаєш ти над моєю печерою. Та якби не я і не мої орел та змія, тобі набридло б і світло твоє, і шлях твій.</p>
                    <p>Проте ми щоранку чекали на тебе, вбирали щедроти твої і благословляли тебе.</p>
                    <p>Поглянь! Я переповнився мудрістю, мов бджола, що назбирала надто багато меду, мені потрібні руки, які тяглися б до мене.</p>
                    <p>Я хотів би дарувати і роздавати, поки мудрі серед людей знову зрадіють своїй глупоті, а бідні – своєму багатству.</p>
                    <p>Для цього я маю зійти вниз, як робиш щовечора ти, коли заходиш за море й несеш своє сяйво на той бік, о щедротне світило!</p>
                    <p>Як і ти, я повинен зайти, загинути, як кажуть про це люди, до яких я хочу спуститися.</p>
                    <p>То благослови ж мене, о спокійне око, що споглядаєш без заздрощів навіть найбільше щастя!</p>
                    <p>Благослови повний по вінця келих, щоб волога золотом потекла з нього й понесла по всіх усюдах відблиск твоєї радості!</p>
                    <p>Поглянь! Цей келих прагне спорожніти, а Заратустра хоче знову стати людиною.</p>
                    <p>Так почалася загибель Заратустри.</p>
                    </td>
                </h3>
                
        </tr>
        <tr>
            <td class="footer">3</td>
        </tr>
    </table>
</body>
</html>

